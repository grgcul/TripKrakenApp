U današnje vrijeme sve više ljudi putuje a samim time je sve veća potreba za informacijama koje mogu pomoći pri planiranju putovanja. Mnogi putnici odabiru kao način putovanja ogranizirano i planirano putovanje od strane organizacija koje se bave tim. Onaj tko se odluci da sam organizira putovanje se mora dobro informirati kao bi znao koliki budžet mu je potreban, koliko je sigurna lokacija na koju putuje i što dodatno može očekivati. Na internetu je moguće pronaći mnoge informacije no kako bi došli do njih moramo pregledati nekoliko različitih web lokacija te možda neke i platiti. Kako bi se olakšao način informiranja zamišljena je i realizirana aplikacija kojemu je namjena da pruži što više općenitih informacija o svim zemljama svijeta na jednom mjestu.

Ciljano tržište za ovu aplikaciju su sve osobe koje putuju i kompanije kojima su potrebne informacije vezane za putovanje. Aplikacija ima veliki potencijal da raste i skuplja mnogo informacija koje će s vremenom biti sve točnije,raznovrsnije u svom kontekstu i korisnije.

Unutar aplikacije se nalaze inicijalni podaci o svim  zemljama svijeta koji će se svakodnevno ažurirati s najnovijim informacijama koje se nalaze na internetu. Drugi način punjenja informacija je pomoću korisnika za koje je omogućen unos podataka putem aplikacije kroz njezino sučelje. Korisnik može unijeti samo jednu vrijednost po podatku i području ali je može promijeniti. Korisnikov unos kontroliraju administratori te ako je unos sumnjiv administrator ga može izmijeniti ili obrisati. Ovim pristupom omogućeno je da aplikacija prikupi veliki broj korisnih podataka koji će biti uneseni od strane mnogih korisnika koji su putovali ili živjeli u zemljama za koju unose podatke.

Rad se sastoji od nekoliko dijelova. Dio vezan za opis i analizu sustava obuhvaća istraživanje konkurencije, isticanje korisnosti aplikacije i opis motivacije. Dio vezan za web aplikaciju sadrži razradu funkcionalnosti, implementacije i korištenih tehnologija te korisničke upute  za korisnika.
